---
layout: post
title:  "2019 Talve kokkuvõte!"
date:   2019-04-16 09:01:31 +0200
categories: blog
---

Lapikute viimased paar kuud on taaskord möödunud tegusalt, ning jälle oleks hea aeg toimunud üritusi ja teisi sündmusi meenutada.

Detsembri alguses toimus koostöös Tallinna Ülikooli tudengkonnaga kauaoodatud (ja korraldatud) suurüritus LAN ruudus, kuhu tuli kohale tervelt 50 inimest. LANil toimus mitu turniiri, sealhulgas Age of Empires, Dota 2, Mortal Kombat, FIFA2019 ja beerpongi turniirid. Nädalavahetuse peamine tõmbepunkt oli siiski CS:GO turniir, mis kestis varahommikuni. Peaauhinna sai tiim Akatsuki.

![LAN ruudus](https://i.imgur.com/hebNkCs.jpg "LAN ruudus")

Detsembris toimus Lapikute kontoris ka jõulude ja uusaasta tähistamine. Traditsiooniliselt pidulik jõulupidu veedeti sellel aastal incognito, sest peo teemaks oli maskiball. Jõulupeol said ka tublimad sügisesed pixlid kätte oma liikmestaatuse.

![Jõulud](https://i.imgur.com/laZWkMZ.jpg "Jõulud")

Uusaasta sai vastu võetud suure võileivalaua buffeega. Käisime ka Nõmme mäel, et vaadata ilutulestikku ning hiljem põgenesime tagasi sooja kontorisse teed jooma.

![Toidulaud enne](https://i.imgur.com/IB5ZZ8F.png "Toidulaud enne") ![Toidulaud pärast](https://i.imgur.com/xcwKLlW.png "Toidulaud pärast")

23. Veebruari õhtul pidasid Lapikud oma sünnipäeva, seekord saime 17 aastaseks. Pidu möödus lõbusalt, saime kinke nii BESTi, T-Teatri, eelmise juhatuse, Robotiklubi kui ka DigiTechi poolt. Ametlik osa lõppes musikaalse etteastega mõndade andekate liikmete poolt ning Live muusika saatel rahvatantsuga. Järgmisel hommikul läksime nagu igal aastal Toompeale Tipikate marsile.

![Tuleshow](https://i.imgur.com/xOUHo6w.jpg "Tuleshow") ![Heade mõtete purk](https://i.imgur.com/BioJajO.jpg "Heade mõtete purk")

Talvepäevadeks sõitsime veebruari alguses Valtu spordimajja. Saime terve päeva jooksul olla hästi sportlikud: võrkpalli ja saalihokit mängida, ujuda ja jõusaalis käia.

![Talvepäevad](https://i.imgur.com/cqUtXZD.jpg "Talvepäevad")

Peale suurte, tervet organisatsiooni puudutavate ürituste oleme korraldanud ka väiksemaid motivatsiooniüritusi. Sellel semestril oleme jälle filmiõhtute lainel - vaadatud on erineva temaatikaga kultuurseid filme, näiteks Armastus Kolme Apelsini vastu ja New Kidsi filmid. Varsti on tulemas ka muusikaliõhtu.
Turunduse tiim on jälle edukalt chillimas käinud: korra bowlingus ja korra Mack BBQs söömas, lisaks veel All You Can Eat-buffees koos paari toreda BESTi liikmega suhete soojendamiseks.

Pikka aega planeeritud Lapikuid tutvustava video võtted toimusid ühel hiljutisel nädalavahetusel. Läbi higi, pisarate ja päris mitmete katsete valminud videot saab vaadata [siit](https://www.youtube.com/watch?v=mUlFEO-wbPc)

Toimus ka hulgaliselt erinevaid ägedaid koolitusi. Lapikute staarfotograaf Tõnis Filippov on kõiki huvilisi harinud fotokoolituste seeriaga. Oleme õppinud inimeste pildistamise põhimõtteid, õiget valgustust, piltide töötlemist ja ise poseerimist. Kõik said kindlasti palju targemaks!

Peale päriselu pildistamise õppisime ka Laura Leoni käe läbi UI koolitusel ise piltide tekitamist Illustratoris, kus tegime ürituste plakateid. Koolituse teises osas (UX) saime tekitada kasutajakogemuse põhimõtete järgi ühe landing page’i prototüübi.

![Turunduse bowling](https://i.imgur.com/o5envGN.png "Turunduse bowling")

Samuti käis meil külas Aive Uus, kes rääkis IT-inimeste jaoks väga huvitaval ja vajalikul teemal - kuidas inimesi mõista. Saime väärtuslikke teadmisi sellest, kuidas erinevatest inimestest aru saada ja kuidas neid tõeliselt kuulata.

![Koolitus](https://i.imgur.com/ZsWIIcS.jpg "Koolitus kuidas erinevaid inimesi mõista ning tõeliselt kuulata")

Lapikute talv on olnud tõeliselt tegus ja täname nii tublisid pixleid, aktiivseid liikmeid kui ka suurepäraseid koostööpartnereid, kes kõik on aidanud Lapikutel luua tudengielule lisandväärtust.
